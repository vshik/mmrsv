<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="Objections thereof"> तत्रानुपपत्तिः  </p> </h4>

<h5>श्लो.  २.३.१ - २.३.१२ : <br>
प्रमाणनयतत्त्वाख्यालोकालङ्कारमूलके । <br>
रत्नाकरावतारेऽस्य निदानं विदितं यथा ॥ <span style="color:green"><sup>[१] </sup></span> <br>
शास्त्रादावभिधेयार्थो दुर्निरूपोऽभिधित्सितः । <br>
सोऽसम्बद्धोऽथ सम्बद्धः नाद्यः प्रागेकवाक्यतः ॥ <br>
सर्वशास्त्रार्थसन्दर्भगर्भाविर्भावसम्भवात् । <br>
कृतं शास्त्रेण शेषेण बहलक्लेशकारिणा ॥ <br>
नान्त्यश्शब्दाभिसम्बन्धे विकल्पानुपपत्तितः । <br>
संयोगाद्यास्तु सम्बन्धाः नैव सम्भावनापदम् ॥ <br>
तादात्म्यं वा तदुत्पत्तिः वाच्यवाचकताऽथवा । <br>
स्यादाद्यपक्षे प्रायेण जगतो मिश्ररूपता ॥ <br>
क्षुरमोदकशब्दाभ्यां स्यातां पाटनपूरणे ।  <br>
द्वितीयपक्षोऽपि मिथोऽनुपलम्भपराहतः ॥ <br>
तृतीयोऽपि स्वरूपं वा भिन्नो वेति विकल्प्यते । <br>
आद्ये नाधिकमुक्तं स्यात् अन्त्ये नित्योऽथवेतरः ॥ <br>
नित्यश्चेन्नित्यतापत्तिः एतत्सम्बन्धिनोरपि । <br>
अनित्यश्चेत्स्वरूपं चेत् नाधिकं स्यादितीरितम् ॥ <br>
भिन्नश्चेदनवस्था स्यात् तादात्म्यादिविकल्पतः ।  <br>
सर्वेषामपि नित्यत्वं क्षणभङ्गपराहतम् ॥ <br>
दुर्ग्रहश्चापि सङ्केतः स्वरसक्षणभङ्गिनि ।  <br>
विकल्पयोनयश्शब्दा विकल्पाश्शब्दयोनयः ॥  <br>
कार्यकारणता तेषां नार्थं शब्दाः स्पृशन्त्यमी । <br>
इति प्राचामुक्तिरेषा सकलार्थप्रदर्शिनी ॥ <br>
अतोऽभिधेयसम्बन्धभङ्गुरः शास्त्रडम्बरः ।  <br> 
सोऽयं सौगतसिद्धान्तः शास्त्रारम्भप्रभञ्जकः ॥  <br>
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
<span style="color:green">[१].</span>  प्रमाणनयतत्तवालोकालङ्कारः [६].
</h5>

<hr>
