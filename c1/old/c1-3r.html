<meta http-equiv="Content-Type" content="text/html; charset=utf-8" />

<h4> <p style="display:inline;color:blue" title="About the Text"> प्रबन्धविषयः </p> </h4>

<h5>श्लो.  १.३.१ - १.३.९ : <br>
शास्त्रेषु विस्तृतांशस्य गतार्थत्वान्न विस्तरः ।  <br>
सुखबोधाय सारांशः संक्षेपेण प्रदर्श्यते ॥ <br>
कुतो वा नूतनं वस्तु वयमुत्प्रेक्षितुं क्षमाः । <br>
वचोविन्यासवैचित्र्यमात्रमत्र विमृश्यताम् ॥ <br>
प्रायः प्रागनुभूतेषु सर्वेष्वपि च वस्तुषु । <br>
अपूर्वरचने तत्र तुष्यन्ति हि सुमानुषाः ॥ <br>
प्रज्ञा विवेकं लभते विभिन्नागमदर्शनैः । <br>
कियद्वा शक्यमुन्नेतुं स्वयत्नमनुधावता ॥ <br>
तत्तदुत्प्रेक्षमाणानां पुराणैरागमैर्विना । <br>
अनुपासितवृद्धानां विद्या नातिप्रसीदति ॥ <br>
संकेताद्वा वासनया तथा मीमांसयाऽपि वा । <br>
कस्मैचिद्रोचते किञ्चित् मध्यस्थमनसामपि ॥ <br>
सर्वसिद्धान्तसारार्थचिन्ताचातुर्यशालिनाम् । <br>
न कश्चिदपराधो नः निगूढार्थनिवेदनात् ॥ <br>
प्रकाश्यते च प्रायेण स्वाभिप्रायो निबन्धृभिः । <br>
अत्र त्वस्मदभिप्रायः सर्वाभिप्रायसंग्रहः ॥ <br>
प्रज्ञाप्रासादमारुह्य ह्यशोच्यः शोचतो जनान् । <br>
भूमिस्थानिव शैलस्थः सर्वान् प्राज्ञोऽनुपश्यति ॥ 
</h5>

<hr>

<h5>विवरणम् </h5>

<h5>

</h5>

<hr>

<h5>आकरग्रन्थाः <br>
</h5>

<hr>
